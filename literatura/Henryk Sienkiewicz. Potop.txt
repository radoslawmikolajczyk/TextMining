Herakliusz Billewicz w swoim testamencie zapisał wolę, aby jego wnuczka Oleńka wyszła za Andrzeja Kmicica. Młodzi poznali się i przypadli sobie do gustu. Do majątku Billewiczów w Lubiczu przyjechali towarzysze Kmicica, którzy słynęli z pijaństwa i hulanek. Po przegranej bójce z Butrymami Kmicic w akcie zemsty spalił ich majątek: Wołmontowicze, przez co Oleńka nie chciała mieć z nim nic wspólnego. Doszło do pojedynku między Wołodyjowskim a Kmicicem, w którym Andrzej został ranny. W Rzeczpospolitej pojawiły się wojska szwedzkie. Część polskiej szlachty od razu zdecydowała się na kapitulację. Kmicic przysiągł posłuszeństwo księciu Januszowi Radziwiłłowi. Kiedy Janusz wyraził swoje poparcie dla szwedzkiego króla Karola Gustawa, Andrzej wyszedł więc na zdrajcę. Pojmani Skrzetuscy, Zagłoba i Wołodyjowscy zostali wysłani przez Janusza do Birż, gdzie miał zostać wykonany na nich wyrok śmierci. Udało im się jednak uciec. Przyłączyli się do walczącego ze Szwedami Pawła Sapiehy. Na Litwie trwała wojna domowa między wojskami Sapiehy i Janusza Radziwiłła. Kmicic próbował porwać Oleńkę, ale ocalił ją Wołodyjowski. Radziwiłł uprowadził Billewiczównę. Kmicic otrzymał od Janusza misję dostarczenia listów, z których dowiedział się, że Radziwiłł nie chce ocalić Rzeczpospolitej z pomocą szwedzkiego króla, ale jest zdrajcą. Andrzej uprowadził Bogusława Radziwiłła. Bogusław ranił Kmicica i uciekł. Andrzej zaczął ukrywać swoją tożsamość i przedstawiać się jako Babinicz. Radziwiłłowie oczerniali Kmicica, zarzucając mu plan porwania polskiego króla Jana Kazimierza. Szwedzi zdobyli Kraków i Warszawę. Kmicic dotarł na Jasną Górę, która została oblężona przez Szwedów. Obroną kierował ksiądz Kordecki. Kmicic wysadził szwedzką kolubrynę, dzięki czemu ocalił zakon. Został ranny i pojmany przez Szwedów. Zginąłby na torturach Kuklinowskiego, ale ocalili go Kiemlicze. Kmicic związał Kuklinowskiego i zostawił go w stodole – jego oprawca zamarzł, zanim znaleźli go jego ludzie. Szwedzi opuścili Częstochowę. Kmicic znalazł się w orszaku eskortującym Jana Kazimierza. Zginęliby w szwedzkiej zasadzce, gdyby nie pomoc górali. Kmicic wyznał królowi swoją prawdziwą tożsamość, a ten odpuścił mu wszelkie winy. Sapieha otoczył zamek w Tykocinie, gdzie znajdował się Janusz. Kiedy ludzie Sapiehy sforsowali bramę, Radziwiłł zmarł. Oleńka została wywieziona przez Bogusława do Taurogów. Jan Kazimierz dotarł do Lwowa. Król nakazał pojednanie Kmicica i Wołodyjowskiego. Kmicic stanął na czele tatarskiej ordy, która przybyła, aby pomóc polskiemu królowi w walce ze Szwedami. Kmicic odwiedził Zamość, gdzie na zamku Jana Zamoyskiego spotkał księżną Gryzeldę i jej dwórkę Anusię Borzobohatą-Krasieńską. Zamoyski powierzył mu eskortowanie panny, ale Kmicic obnażył jego podstęp: zakochany Jan daremnie próbował porwać dziewczynę. Towarzysz Kmicica, Soroka, został pojmany przez Bogusława. Andrzej ocalił go przed egzekucją. Szwedzi oblężyli Zamość, ale Zamoyski nie dał się przekupić i wróg poniósł klęskę. Ze Szwedami walczyły połączone wojska Czarnieckiego i Lubomirskiego. Karol Gustaw został otoczony w trójkącie między Wisłą a Sanem, ale jego wojskom udało się uciec pod nieobecność Czarnieckiego. Z powodu nieuwagi Sapiehy, do Warszawy wkroczyły wojska Bogusława. Wśród pojmanych przez Kmicica jeńców znajdował się Ketling, który opowiedział mu o zalotach Bogusława w stronę Oleńki. Polacy w końcu odzyskali Warszawę: wroga objęto amnestią, ale wyjątkiem był Bogusław Radziwiłł. Bogusław oświadczył się Oleńce, ale został odrzucony, mimo zgody jej krewnego: Tomasza. Do Taurogów przyjechała też zakochana w Babiniczu Anusia. Kmicic zwyciężał ze Szwedami w Prusach. Polacy pokonali wroga w Prostkach: Andrzej darował życie Bogusławowi i oddał go w tatarską niewolę. Anusia i Oleńka uciekły z Tomaszem Billewiczem do odbudowanych Wodoktów. Wreszcie skończyły się krwawe walki Polaków ze Szwedami. Kmicic został jednak ranny w walce z Węgrami i trafił do Lubicza. Gdy doszedł do siebie, został oficjalnie oczyszczony z zarzutów o zdradę w kościele w Upicie. Poślubił Oleńkę, z którą żył w Wodoktach.