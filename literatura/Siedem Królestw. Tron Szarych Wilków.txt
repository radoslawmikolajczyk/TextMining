Han Alister długo żył w przekonaniu, że stracił już wszystkich, których najbardziej kochał. Gdy okazuje się, że jego przyjaciółka Rebeka Morley przebywa w Górach Duchów i znajduje się na granicy życia i śmierci, Han jest gotowy poświęcić wszystko, aby tylko ją uratować. Nic nie mogło go przygotować na to, czego się dowiedział. Wychodzi bowiem na jaw, że dziewczyna, którą poznał jako Rebekę, jest tak naprawdę Raisą ana'Marianną, czyli następczynią tronu królestwa Fells. Han czuje się zdradzony, a do tego obwinia rodzinę królewską o śmierć swoich bliskich. Na pierwszy plan wysuwa się jednak dawno złożona obietnica, na mocy której musi zrobić wszystko, aby Raisa finalnie została królową. Tymczasem jest wielu takich, którzy nie cofną się przed niczym, aby do tego nie dopuścić. Rozpoczyna się wielka walka o przetrwanie i o tron.