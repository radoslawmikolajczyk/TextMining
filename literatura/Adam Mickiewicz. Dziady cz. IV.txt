Część IV Dziadów Adama Mickiewicza powstała w 1821 – 1822 roku w Konwie. Jest to wielki monolog nieszczęśliwego i zrozpaczonego po utracie ukochanej Gustawa, wygłaszany w Dzień Zaduszny, w domu greckokatolickiego Księdza, dawnego nauczyciela Gustawa. Monolog jest podzielony na godziny. Pierwsza godzina to godzina miłości, druga godzina to godzina rozpaczy, trzecia godzina, to godzina przestrogi. Miłość została ukazana jako uczucie niszczące głównego bohatera IV części Dziadów Adama Mickiewicza. Gustaw jest bohaterem romantycznym, romantycznym indywidualistą i samotnikiem, w dużej mierze jest wyobcowany ze społeczności, w której przyszło mu żyć. (Podobnie jak Werter z Cierpień Młodego Wertera). Jest zbuntowany wobec otaczającej go rzeczywistości. Gustaw jako romantyk stoi w opozycji do racjonalnego i rozsądnego Księdza. Gustaw otwiera się przed Księdzem, by pokazać, że świat jest zły, niesprawiedliwy, miłość prowadzi wyłącznie do nieszczęścia i cierpienia. Sensu życia nie można zrozumieć za pomocą rozumu. Gustaw jest buntownikiem, pełnym wewnętrznych niepokojów. Przeciwstawia swoje zdanie, racjom Księdza. Jako Pustelnik, romantyczny indywidualista, szaleniec jest wzorem bohatera romantycznego. 